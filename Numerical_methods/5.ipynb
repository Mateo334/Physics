{
 "cells": [
  {
   "cell_type": "markdown",
   "id": "ee6355a0",
   "metadata": {},
   "source": [
    "# Úloha 5: Model oscilující chemické reakce\n",
    "\n",
    "*Řešení obyčejných diferenciálních rovnic*\n",
    "\n",
    "V dnešní době je známo několik tzv. **chemických oscilátorů** (doporučuji vyhledat „chemical oscillator“ na YouTube). Jedná se o směsi látek, v nichž dochází k soustavám chemických reakcí vedoucích k oscilacím koncentrace meziproduktů. V době svého objevu toto chování vedlo k nedůvěře a odmítnutí (viz *Belousov–Zhabotinsky reaction* na anglické Wikipedii), dnes však existují jednoduché teoretické modely, které tyto jevy vysvětlují.\n",
    "\n",
    "Jeden takový jednoduchý model (Lotka–Volterra model) si zde prozkoumáme. V tomto modelu se látka **A** postupně mění na látku **B**, přičemž vznikají meziprodukty **X** a **Y** podle schématu\n",
    "\n",
    "$$\n",
    "\\mathrm{A} + \\mathrm{X} \\rightarrow 2\\mathrm{X}\n",
    "$$\n",
    "\n",
    "$$\n",
    "\\mathrm{X} + \\mathrm{Y} \\rightarrow 2\\mathrm{Y}\n",
    "$$\n",
    "\n",
    "$$\n",
    "\\mathrm{Y} \\rightarrow \\mathrm{B}\n",
    "$$\n",
    "\n",
    "Označíme-li $k_1$, $k_2$ a $k_3$ reakční rychlosti těchto reakcí, dostaneme pro časové závislosti koncentrací $A$, $X$, $Y$ a $B$ následující soustavu diferenciálních rovnic:\n",
    "\n",
    "$$\n",
    "\\begin{array}{l}\n",
    "\\frac{d}{dt} A = -k_1 A X, \\qquad\n",
    "\\frac{d}{d\\tau} a = -\\kappa a x, \\\\[6pt]\n",
    "\\frac{d}{dt} X = k_1 A X - k_2 X Y, \\qquad\n",
    "\\frac{d}{d\\tau} x = \\kappa a x - x y, \\\\[6pt]\n",
    "\\frac{d}{dt} Y = k_2 X Y - k_3 Y, \\qquad\n",
    "\\frac{d}{d\\tau} y = x y - y, \\\\[6pt]\n",
    "\\frac{d}{dt} B = k_3 Y, \\qquad\n",
    "\\frac{d}{d\\tau} b = y.\n",
    "\\end{array}\n",
    "$$\n",
    "\n",
    "V pravém sloupci jsou rovnice přepsány do bezrozměrných veličin\n",
    "\n",
    "$$\n",
    "\\tau = t k_3, \\qquad\n",
    "b = \\frac{B}{A_0}, \\qquad\n",
    "y = \\frac{Y}{A_0}, \\qquad\n",
    "x = \\frac{k_2 X}{k_3}, \\qquad\n",
    "\\kappa = \\frac{k_1}{k_2},\n",
    "$$\n",
    "\n",
    "kde $A_0$ je počáteční koncentrace látky **A**.\n",
    "\n",
    "Řešte tyto rovnice numericky pro $\\kappa = 0.002$ a počáteční podmínky\n",
    "\n",
    "$$\n",
    "a = 498.4, \\qquad\n",
    "x = 1.5, \\qquad\n",
    "y = 0.1, \\qquad\n",
    "b = 0.\n",
    "$$\n",
    "\n",
    "## Úkoly\n",
    "\n",
    "- Napište proceduru pro integraci dané soustavy diferenciálních rovnic s řádem přesnosti 4. řádu.  \n",
    "  Ověřte konvergenci výsledků v závislosti na délce kroku pro výsledek ve fixním čase $t = 100$ a dále ověřte, že veličina  \n",
    "  $$\n",
    "  a + x + y + b\n",
    "  $$\n",
    "  se zachovává.\n",
    "- Nakreslete $a(t)$ a $b(t)$ do jednoho obrázku a nalezněte čas $t$, kdy se vyrovná koncentrace reaktantů a produktů,\n",
    "  $$\n",
    "  a(t) = b(t).\n",
    "  $$\n",
    "  Odhadněte, s jakou přesností jste tento čas určili.\n",
    "- Nakreslete koncentrace meziproduktů $x(t)$ a $y(t)$ a určete periodu jejich oscilací. Odhadněte, jaká je přibližná přesnost určení této periody.\n",
    "\n",
    "Rozmyslete si, že oscilace fungují jako jakási **chemická pumpa**: část cyklu s vysokým $x$ vede ke zvýšené spotřebě reaktantu **A**, zatímco část cyklu s vysokým $y$ vede ke zvýšené tvorbě produktu **B**.\n",
    "\n",
    "## Výstup\n",
    "\n",
    "Výstupem budou:\n",
    "- tři obrázky (rychlost konvergence, časová závislost $a(t)$ a $b(t)$, časová závislost meziproduktů),\n",
    "- dvě číselné hodnoty (čas vyrovnání koncentrací a perioda oscilací).\n"
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 5
}
