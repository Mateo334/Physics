{
 "cells": [
  {
   "cell_type": "markdown",
   "id": "aa2c885c",
   "metadata": {},
   "source": [
    "# Úloha 4: Obvod Rocheova laloku v ekvatoriální rovině\n",
    "\n",
    "*Numerické řešení rovnic, analýza chyby, extrapolace*\n",
    "\n",
    "V popisu dynamiky dvojhvězdných systémů je definován **Rocheův lalok** jako oblast prostoru kolem hvězdy 1, kterou lze zaplnit plynem, aniž by tento plyn přetékal na hvězdu 2. Tato oblast je ohraničena **ekvipotenciální plochou** v systému korotujícím se vzájemně se obíhajícími hvězdami, na níž je potenciál roven potenciálu v **Lagrangeově bodě $L_1$** (bod, kde se vyrovnávají gravitační síly obou těles a odstředivá síla).\n",
    "\n",
    "V této úloze se omezíme na rovinu, ve které obíhají obě hvězdy po kruhové dráze. V této rovině nalezněte čáru ohraničující Rocheův lalok a spočtěte její délku. Počátek souřadného systému položte do hvězdy 1 a osa $x$ nechť směřuje ke hvězdě 2. Délky budeme měřit v jednotkách daných vzdáleností obou hvězd $R$.\n",
    "\n",
    "## Podrobnější instrukce\n",
    "\n",
    "- Najděte polohu bodu $L_1$ a hodnotu potenciálu $V_L$ v tomto bodě.\n",
    "- Pro hodnoty  \n",
    "  $$\n",
    "  \\theta = \\frac{2\\pi n}{N}, \\qquad n = 0,1,\\dots,N\n",
    "  $$\n",
    "  nalezněte body  \n",
    "  $$\n",
    "  x_n = r \\cos\\theta, \\qquad y_n = r \\sin\\theta\n",
    "  $$\n",
    "  ležící na hledané ekvipotenciální čáře. Pro každé pevné $\\theta$ hledejte $r$ řešením rovnice  \n",
    "  $$\n",
    "  V(r) = V_L\n",
    "  $$\n",
    "  vámi zvolenou numerickou metodou. Pokuste se dosáhnout přesnosti blízké strojovému $\\epsilon$.\n"
   ]
  },
  {
   "cell_type": "code",
   "execution_count": null,
   "id": "515b557a",
   "metadata": {
    "vscode": {
     "languageId": "plaintext"
    }
   },
   "outputs": [],
   "source": []
  },
  {
   "cell_type": "markdown",
   "id": "03f215aa",
   "metadata": {},
   "source": [
    "- Spočtěte délku $D_N$ lomené čáry  \n",
    "  $$\n",
    "  (x_1, y_1), (x_2, y_2), \\ldots, (x_N, y_N).\n",
    "  $$\n",
    "  Studujte konvergenci této hodnoty pro $N \\to \\infty$ a pokuste se identifikovat bod, kde dochází k rovnováze mezi zaokrouhlovací a diskretizační chybou.\n",
    "- Pokuste se přesnost metody zlepšit, například vhodnou extrapolací diskretizační chyby.\n",
    "\n",
    "## Výstup\n",
    "\n",
    "Výstupem k odevzdání bude:\n",
    "- obrázek lomené čáry  \n",
    "  $$\n",
    "  (x_1, y_1), (x_2, y_2), \\ldots, (x_N, y_N),\n",
    "  $$\n",
    "- obrázek dokumentující konvergenci $D_N$, ze kterého bude patrný řád diskretizační chyby,\n",
    "- co nejpřesnější hodnota  \n",
    "  $$\n",
    "  D = \\lim_{N \\to \\infty} D_N.\n",
    "  $$\n",
    "\n",
    "![Schéma Rocheova laloku](img-0.jpeg)\n",
    "\n",
    "## Rovnice\n",
    "\n",
    "### Poloha Lagrangeova bodu $L_1$\n",
    "\n",
    "Souřadnice $x_L$ bodu $L_1$ je dána rovnováhou sil:\n",
    "$$\n",
    "x_L - m_2 + \\frac{m_2}{(1 - x_L)^2} - \\frac{m_1}{x_L^2} = 0.\n",
    "$$\n",
    "\n",
    "Zde platí:\n",
    "$$\n",
    "m_1 = \\frac{M_1}{M}, \\qquad\n",
    "m_2 = \\frac{M_2}{M}, \\qquad\n",
    "M = M_1 + M_2.\n",
    "$$\n",
    "\n",
    "### Gravitační potenciál\n",
    "\n",
    "Gravitační potenciál v korotujícím systému (včetně odstředivé síly), vyjádřený v jednotkách $\\kappa M / R$, má tvar:\n",
    "$$\n",
    "V(x, y) = -\\frac{m_1}{r} - \\frac{m_2}{r_2} - \\frac{1}{2} r_0^2,\n",
    "$$\n",
    "kde\n",
    "$$\n",
    "\\begin{aligned}\n",
    "r &= \\sqrt{x^2 + y^2}, \\\\\n",
    "r_2 &= \\sqrt{r^2 - 2r\\cos\\theta + 1}, \\\\\n",
    "r_0 &= \\sqrt{r^2 - 2m_2 r\\cos\\theta + m_2^2}.\n",
    "\\end{aligned}\n",
    "$$\n"
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 5
}
